\documentclass[../wstep.tex]{subfiles}

\begin{document}
\begin{itemize}
  \item \textbf{Aplikacja kliencka} - aplikacja okienkowa uruchamiana na komputerze użytkownika, która umożliwia komunikację z systemem oraz uruchomienie zewnętrznego programu implementującego protokół RDP. Działa pod systemem operacyjnym Windows 10 oraz GNU/Linux.
  \item \textbf{Aplikacja nadzorcza (Nadzorca)} - aplikacja, która przetwarza zapytania od aplikacji klienckiej oraz komunikuje się ze wszystkimi serwerami wirtualizacji. Na podstawie tych informacji buduje model zajętości każdego z serwerów wirtualizacji oraz decyduje kiedy, i na którym serwerze, trzeba uruchomić nowe maszyny wirtualne. Decyduje również, do której wirtualnej maszyny ma podłączyć się użytkownik proszący o utworzenie sesji. Aplikacja może działać na dowolnym komputerze spełniającym wymagania.
  \item \textbf{Serwer wirtualizacji} - komputer, który udostępnia swoje zasoby (rdzenie procesora, karty graficzne, pamięć RAM oraz przestrzeń dyskową) w postaci uruchamianych na nim maszyn wirtualnych. Komputer ten uruchamia aplikację, która odpowiada na zapytania aplikacji nadzorczej oraz wykonuje operacje na maszynach wirtualnych (uruchamianie i wyłączanie). Komputer może uruchamiać co najwyżej jedną aplikację, dlatego zarówno maszynę, jak i aplikację, nazywamy serwerem wirtualizacji. Uruchamiana na stacji roboczej, która ma być częścią klastra.
  \item \textbf{Broker wiadomości} - aplikacja przekazująca wiadomości pomiędzy połączonymi z nią innymi aplikacjami.
  \item \textbf{Maszyna wirtualna CPU} - maszyna systemowa emulująca, lub para-emulująca, sprzęt i służąca do uruchamiania systemu operacyjnego. Udostępnia użytkownikowi podstawowe zasoby (procesor, pamięć RAM i przestrzeń dyskowa). Uruchamiana jest na serwerze wirtualizacji z liczbą zasobów określoną w konfiguracji. Maszyna wirtualna uruchamia system operacyjny GNU/Linux (ArchLinux - \url{https://archlinux.org/}).
  \item \textbf{Maszyna wirtualna GPU} - maszyna analogiczna do maszyny wirtualnej CPU. Wyróżnia się przekazaną na wyłączność, za pośrednictwem mechanizmu PCI Passthrough, kartą graficzną podłączoną do serwera wirtualizacji.
  \item \textbf{RDP} - protokół zdalnego dostępu do pulpitu od firmy Microsoft \parencite{rdp}. Maszyny wirtualne uruchamiają serwer RDP (xrdp - \url{http://xrdp.org/}), który umożliwia pracę za pośrednictwem protokołu zdalnego dostępu.
  \item \textbf{Sesja} - jednorazowy dostępu użytkownika do systemu oraz maszyny wirtualnej. Utworzenie sesji wiąże się z przypisaniem do użytkownika konkretnej maszyny wirtualnej, na której będzie pracować. Sesja kończy się w przypadku, gdy użytkownik poinformuje system o zakończeniu pracy lub gdy minie czas oczekiwania na odzyskanie połączenia po jego utracie.
  \item \textbf{Vagrant Box \parencite{vagrantbox}} - przygotowany wcześniej obraz maszyny wirtualnej, który umożliwia zmianę dostępnych zasobów. Uruchamiają się z obrazu pierwotnego w środowisku programu Vagrant. Obrazy te używane są do tworzenia maszyn wirtualnych.
  \item \textbf{Ansible playbook \parencite{ansible-playbook}} - skrypt konfiguracyjny dla systemu operacyjnego, który umożliwia parametryzację oraz wykonywanie określonych akcji po uruchomieniu Vagrant Boxa.
  \item \textbf{Panel administratora} - aplikacja przeglądarkowa, która umożliwia administratorowi systemu podgląd statusu serwerów wirtualizacji znajdujących się w systemie oraz zajętość zasobów.
  \item \textbf{Konto użytkownika} - profil użytkownika w systemie, do którego ma dostęp na każdej maszynie wirtualnej. Używane do logowania się do systemu oraz maszyn wirtualnych. Przechowywane jest w zewnętrznym systemie katalogowym.
  \item \textbf{Katalog użytkownika} - prywatny folder dostępny dla użytkownika na każdej maszynie wirtualnej. Przechowywany na zewnętrznym dysku sieciowym oraz montowane na maszynach wirtualnych.
  \item \textbf{Konfiguracja stała} - konfiguracja maszyny wirtualnej, która nie zmienia się w zależności od miejsca uruchomienia. Zapisana jest w Vagrant Boxie. W razie potrzeby można ją także zdefiniować w odpowiednim Ansible playbooku.
  \item \textbf{Konfiguracja zmienna} - konfiguracja maszyny wirtualnej, która zmienia się w zależności od miejsca uruchomienia. Jest definiowana w odpowiednim Ansible playbooku uruchamianym przy każdym włączeniu maszyny.
\end{itemize}

\end{document}