\documentclass[../podsumowanie.tex]{subfiles}

\begin{document}
\label{final_system_form}

System, w swojej ostatecznej postaci, spełnia wszystkie postawione mu wymagania. Mimo trudności w implementacji niektórych funkcjonalności, w szczególności zarządzania maszynami wirtualnymi z poziomu kodu \texttt{C\#}, ostateczny projekt działa zgodnie z oczekiwaniami. Projekt tworzony w ramach tej pracy uznajemy zatem za udany.

Elementem, który mógł zostać lepiej wykonany jest zarządzanie maszynami wirtualnymi przy pomocy Vagranta. Z powodu braku interfejsu programistycznego udostępnianego przez ten program, wykorzystywany jest on w naszym systemie za pośrednictwem wywołań poleceń powłoki. Nie jest to najlepsze rozwiązanie, o czym świadczy liczba błędów, które wynikły podczas tworzenia systemu. Jest to w naszym przekonaniu najbardziej podatny na błędy element systemu. Taki sposób rozwiązania jest spowodowany chęcią skorzystania z Vagranta podczas projektowania systemu. Na tamtym etapie nie sprawdziliśmy, czy dostępne są narzędzia umożliwiające korzystanie z niego z poziomu kodu. W momencie odkrycia braku takich narzędzi, było już za późno na zastąpienie Vagranta innym rozwiązaniem.

Projektując komunikację wewnętrzną za pośrednictwem RabbitMQ postawiliśmy na wykorzystanie po jednej kolejce na odbieranie wiadomości bezpośrednich oraz zbiorczych. W połączeniu z faktem, że  przesyłane wiadomości posiadają różną formę, doprowadziło to do potrzeby deserializacji wiadomości na różne typy obiektów, w zależności od typu otrzymanej wiadomości. Naszym zdaniem problem ten nie został przez nas rozwiązany zadowalająco i mógłby zostać wykonany lepiej.

Z pominięciem wyżej wymienionych aspektów, uważamy projekt komunikacji i procesów biznesowych za dobrze wykonany, w sposób umożliwiający łatwą implementację. Dzięki głęboko przemyślanym rozwiązaniom w tych płaszczyznach, ich implementacja była mało problematyczna. Podczas testów nie wynikły również również żadne problemy, które wymagałyby modyfikacji ustalonych procesów i sekwencji.

% ? może coś o automatyzacji

\end{document}
